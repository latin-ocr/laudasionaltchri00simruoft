*38 ἓν

Hymnus (lc Nativitatc Domini.

A solis ortus cardine

Ad usque terrae limitem
Christum canamus principem.
Natum Maria virgine.

Beatus auctor saeculi
Servile corpus induit,

Ut carne carnem liberans
Non perderet, quos condidit.

Castae parentis viscera
Coelestis intrat gratia:
Venter puellae baiulat
Secreta, quae non noverat.

Domus pudici pectoris
Templum repente fit Dei:
Intacta, nesciens virum
Verbo concepit filium.

Enixa est puerpera

Quem Gabriel praedixerat,
Quem matris alvo gestiens
Clausus Joannes senserat.

