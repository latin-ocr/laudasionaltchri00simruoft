—210—

De Sancto Spiritu.

Almum flamen⁷ vita mundi,
Cuius virtus vegetat
Quidquid aequorIs profundi,
Soli quidquid et rotundi
Spatium progerminat.
Meter omnis creaturae,
Vita vitae sub tellure
Motus atque requies

· Spiritus tu unus es.

Veni spiritus creator,
Dono largus septuplo,
Veni terrae renovator,
Pacis atque boni sator,
Locuples solatio!

O tu mentibus beatis
Gaudium, sed pravitatis
Inventori barathro
Maxima confusio.

Super aquas ferebatur

Divus ille spiritus,

Quando mundus condebatur,
Totus et animabatur

Variis virtutibus.

Tum quem primum animavit
Mox collapsum recreavit,
Largiter vivificam

Nobis fundens gratiam.

