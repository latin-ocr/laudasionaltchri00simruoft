—322—

Licet cuiquam sit diversum
Pro labore meritum
Caritas hoc facit suum
Quod amat in altero:
Proprium sic singulorum
Fit commune omnium.

Ubi corpus illic iure
Congregantur aquilae,

Quo cum angelis et sanetae
Recreantur animae,

Uno pane vivunt cives
Utriusque patriae.

Avidi et semper pleni
Habent quod desiderant,
Non satietas fastidit,
Neque fames cruciat:
Inhiantes semper edunt
Et edentes inhiant.

Novas semper harmonias
Vox meloda concrepat,

Et in iubilum prolata
Mulcent aures organa,

Digna per quem sunt victores
Regi dant praeconia.

Felix coeli quae praesentem
Regem cernit anima.

