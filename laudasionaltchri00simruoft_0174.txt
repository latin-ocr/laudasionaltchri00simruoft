-166—

Candidus nec non rubicundus olim

Tabidus lepra facie videtur,

Dum superiectis tegitur salivis
Sanguine mixtis.

Corpus attritum nimium flagellis

Sic cruor extit roseo colore,

Vulneri ‘nullus locus inferendo
Ut remaneret.

Lividos artus rubra vestis ambit,

Qui rubrum stillant medicumque rorem:

Hinc manet per te duplicis renatis
Gloria stolae.

XX. Iudaei lesum reum mortis conclamant.

Bos herum noscit rationis expers

Sedulo impensas redimens labore:

Te suum quaerit scelerata proles
Perdere patrem.

Nec tuas in se recolens patratas

Turba virtutes, malesuasa namque

„Tolle“ clamabant, „Crucifige“, nec non
Ingeminando.

Nec satis credit fore quod flagellis

Corpus effractum, fluidum cruore,

Spinea pressum caput et corona,
Conspiciatur.

