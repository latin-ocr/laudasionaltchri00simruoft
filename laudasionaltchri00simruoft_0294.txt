-— 286 -ψ

ἔ

Mundi vanitas,

Cur mundus militat
Sub vana gloria,
Cuius prosperitas
Est transitoria?
Tam cito labitur
Eius potentia
Quam vasa figuli,
Quae sunt fragilia.

Plus crede literis
Scriptis in glacie
Quam mundi miseri
Vanae fallaciae.
Fallax in praemiis
Virtutis specie,

Qui nunquam habuit
Tempus fiduciae.

Credendum magis est
Vitris fallacibus,
Quam mundi miseris
Prosperitatibus‚
Falsis insomniis

Et voluptatibus,
Falsisque studiis

Et vanitatibus.

