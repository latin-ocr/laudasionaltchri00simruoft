—224—

Sumunt boni, sumunt mali,
Sorte tamen inaequali,
Vitae vel interitus:

Mors est malis, vita bonis;
Vide paris sumptionis
Quam sit dispar exitus.

Ecce panis angelorum,
Factus cibus viatorum,
Vere panis filiorum,

Non mittendus canibus!
Ι11 figuris praesignatur,
Quum Isaac immolatur,
Agnus Paschae deputatur,
Datur manna patribus.

Bone pastor, panis vere,
-Iesu, nostri miserere,

Tu nos pasce, nos tuere,
Tu 1105 bona fac videre

In terra viventium.

Tu qui cuncta scis ct vales,
Qui nos pascis hic mortales,
Tuos ibi commensales,
Cohaeredes et sodales

Fac sanctorum civium.

S. Thomas Aquinas.

ΞΞΞ

