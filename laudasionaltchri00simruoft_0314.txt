—306—

Cygnus exspirans·

Parendum est, cedendum est,
Claudenda vitae scena,

Est iacta sors, me vocat mors:
Haec hora est postrema.
Valete reS, valete spes:

Sic finit cantilena!

O magna lux, sol, mundi dux!
Est concedendum fatis3

Duc lineam ecclypticam:
Mihi luxisti satis!

Nox incubat, fax occidit,

Iam portum subit ratis.

Tu cythara argentea,
Vos aurei planetae,
Cum stellulis ocelluli
Nepotibus lucete!
Fatalia, lethalia

Mi nunciant cometae.

Ter centies, ter millies
Vale, immunde munde!
Instabilis et labilis
Vale, orbis rotunde!
MendaciiS, fallaciis
Lusisti me abunde.

